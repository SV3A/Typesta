Neutrinoer fra fjerne galakser har tilbagelagt millioner af lysår for til sidst at fare gennem Jorden og give sig til kende dybt nede i isen på Sydpolen.
Ved hjælp af detektoren IceCube, der er begravet dybt nede i isen på Sydpolen, har forskerne fundet spor efter 21 af disse kosmiske neutrinoer, der først har været en tur igennem jordkloden.
Det skriver Videnskab.dk.
Blandt artiklens forfattere er fem forskere fra Niels Bohr Institutet (NBI) på Københavns Universitet, for NBI er nemlig med i IceCube-samarbejdet. En lille gruppe på instituttet arbejder med at analysere data fra detektoren.
