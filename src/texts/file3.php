En sneplov af en frontspoiler, sorte stafferinger, ternede sportssæder og ikke mindst GTI-logoet med en 1,6-liters motor på 110 hk snurrende inde bagved.
Det var nok, så vidste alle raske drenge i 70’erne og 80’erne, at det her var en Golf ud over det sædvanlige.
Den særlige karisma holdt stadig, da vi for et par år siden tilbragte en uge sammen med en Marsrød Golf I GTI af 1982, som var en af de sidste modeller, inden den mere polerede Golf II holdt sit indtog.
Udsigten bag rattet opleves nemlig som en ren tidsrejse til dengang, gulerodsbukser var in, statsministeren hed Poul Schlüter, og bandet TV2 brød igennem.